به گزارش «تابناک» به نقل از تجارت نیوز؛ محمدرضا باهنر، نائب رئیس مجالس هفتم، هشتم و نهم، در گفتگوی اخیر خود با تسنیم گفت: مصوبه آزادسازی واردات خودرو ممکن بود کمی التهابات بازار خودرو را سامان دهد، اما از آن طرف ممکن است قیمت دلار را به ۸۰ هزار تومان برساند. منظور این است که یک سری تصمیمات عاطفی برای امروز مردم می\u200cگیریم، ولی این تصمیم برای سال آینده مردم مضر است. مجلس و حاکمیت، هم باید به فکر نان امشب مردم باشد و هم به دنبال برنامه\u200cهای میان\u200cمدت و بلندمدت.باهنر ادامه داد: من بار\u200cها این جمله را تکرار کرده\u200cام که با چراغ در کشور گشته\u200cام تا ببینم از بین مسئولان کشور کسی پیدا می\u200cشود که به فکر ۱۰ سال یا ۲۰ سال آینده کشور باشد، اما غیر از شخص رهبر انقلاب هیچ\u200cکس را پیدا نکردم که چنین نگاهی داشته باشد. ما می\u200cگوییم مثلاً آقای رئیس\u200cجمهور شما که فلان تصمیم را گرفتی، ۱۵ سال دیگر چه می\u200cشود؟ مثلاً می\u200cگوید خب من که ۱۵ سال دیگر رئیس\u200cجمهور نیستم یا به نماینده مجلس می\u200cگوییم تو که چنین تصمیمی می\u200cگیری پس فردا تکلیف قیمت دلار چه می\u200cشود؟ می\u200cگوید ما همان موقع هم هستیم و به نحوی آن را برطرف می\u200cکنیم!آزادسازی واردات خودرو گرانی دلار را در پی دارد؟سوالی که در ابتدا مطرح می\u200cشود، این است که در چنین اظهاراتی با استناد به چه معادلات اقتصادی است که نرخ ۸۰ هزار تومانی را برای دلار اعلام می\u200cکند. نرخ دلار بستگی به عوامل متعددی همانند عرضه و تقاضا دارد که همین عرضه و تقاضا به عوامل بسیاری وابسته است؛ بنابراین تعیین نرخ ۸۰ هزار تومانی در صورت آزادسازی واردات خودرو که معلوم نیست بر چه اساسی تعیین شده، به نظر کمی دور از واقعیت باشد.از سوی دیگر طبق قوانین وضع شده برای واردات خودروی صفر کیلومتر، شرکت\u200cهای خصوصی به سختی می\u200cتوانند خودرو وارد کنند و حدود ۸۰ درصد واردات، برعهده دو شرکت ایران خودرو و سایپا خواهد بود. این خودروسازان نیز آن\u200cطور که ادعا می\u200cکنند، ارز مورد نیازشان را توسط دولت تأمین نمی\u200cکنند و در اغلب موارد، با صادرات انجام شده به سایر کشورها، این ارز تأمین می\u200cشود.گذشته از این، اتفاقی که برای واردات خودرو افتاد، همین تعداد اندک محصولاتی که وارد کشور شده، اکثراً از برند\u200cهای چینی بوده که برای واردات خودروی چینی، نیاز چندانی به ارز نیست؛ بنابراین زمانی که قرار است تعداد محدودی خودروی غیر چینی با ارز غیر دولتی وارد کشور شود، لزومی به جوسازی در مورد گرانی دلار نبوده و به نظر، در این مورد اغراق شده است.تنها هزینه تورم نیست که مردم می\u200cپردازند!نکته دیگری که باید به آن توجه کرد، این است که مردم و کل کشور، تنها هزینه تورم و گرانی را نمی\u200cپردازند. حتی درصورتی که به گفته آقای باهنر، نرخ دلار تا ۸۰ هزار تومان بالا رود، آزادسازی واردات خودرو و ورود خودرو باکیفیت به داخل کشور از یک سو می\u200cتواند آمار تصادفات را به سبب برخورداری خودرو\u200cهای جهانی از انواع رادارها، کاهش دهد و از سوی دیگر، صدمات جانی وارده به سرنشینان را کاهش خواهد داد.از سوی دیگر، مشکل مصرف وحشتناک بنزین به صورت روزانه تا حدود زیادی برطرف می\u200cشود. خودرو\u200cهای به روز جهانی، اغلب دارای تکنولوژی\u200cهایی جهت کاهش مصرف سوخت هستند و برخی دیگر (خودرو\u200cهای الکتریکی) هیچ مصرف سوختی ندارند. کاهش مصرف سوخت، منجر به کاهش آلودگی هوا نیز خواهد شد که همین آلودگی هوا، هزینه و صدمات جبران\u200cناپذیری به اقتصاد کشور تحمیل می\u200cکند؛ بنابراین زمانی که مسئولان کشوری، این ادعا را بیان می\u200cکنند که آزادسازی واردات خودرو، هزینه بسیاری به کشور تحمیل می\u200cکند، باید همه جوانب را مدنظر قرار دهند و ببینند که همین ممنوعیت واردات خودرو طی چند سال گذشته، چه آسیب\u200cهایی به کشور وارد کرده است.
بسیاری از ایرانی‌ها که به کشورهای غربی مهاجرت می‌کنند و به خصوص آن گروهی که با روش‌های نظیر لاتاری چمدان‌هایشان را می‌بندند، در این کشورها مجبور به فعالیت‌هایی چون صندوق دار، گارسون، ظرف شور و اوبر یا دورچه می‌شوند. دورچه سرویس دلیوری آنلاین غذاست که صاحب خودرو یا موتور مواد غذایی را تحویل می‌گیرد و به سفارش دهنده ارسال می‌کند. یک ایرانی تجربه یک روز کاری در دورچه به عنوان پیک غذا را ثبت کرده که حاوی دشواری‌ها، پیچیدگی‌ها و درآمد است. گزیده آن را در تابناک می‌بینید.